<!DOCTYPE html>
<html lang="he" dir="rtl">

<head>
    <meta charset="utf-8">
    <title>מנוס מחופש</title>
    <link rel="stylesheet" href="style.css">
    <script src="js/jquery.js"></script>
    <script src="js/progress-bar.js"></script>
</head>



<div class="menu">
    <div class="title">תוכן</div>
    <ul class="nav">
        <li><a href="index.html">פרק ראשון</a></li>
        <li><a href="Chaptertwo.html">פרק שני</a></li>
        <li><a href="Chapterthree.html">פרק שלישי</a></li>
        <li><a href="#">אודות</a></li>
        <li><a href="#">צור קשר</a></li>
    </ul>
</div>


<!-- <nav>
    <a href="index.html">פרק ראשון</a>
    <a href="Chaptertwo.html">פרק שני</a>
    <a href="Chapterthree.html">פרק שלישי</a>
</nav> -->

<body>
    <div class='progress-bar' id="progress-bar"></div>
    <div class='article-content'>
        
        <div class="onhoverimg1">
            <h3>מנוס מחופש: אריך פרום</h3>
        </div>

        <div class="onhoverimg2">
            <h2>פרק שלישי</h2>
        </div>

        <div class="onhoverimg3">
            <h1>חופש בתקופת הריפורמציה</h1>
        </div>

        
        <div class="hide">
            <img src="images\95Thesen.jpg">
            <img src= "images\counter-reformation.jpg">
            <img src= "images\41586_2017_Article_BF550454a_Figa_HTML.jpg">
        </div>


        <article>

            <div class="content">
            <p>
                1. הרקע של ימי הביניים ותקופת הריניסאנס
            </p>

            <p>
                תמונת ימי הביניים סולפה בשתי דרכים. השכלנוּת המודרנית ראתה את ימי הביניים כתקופת מחשכים בעיקרה. וראייה
                לכך החוסר הכללי של חופש אישי, ניצול רוב התושבים על ידי מיעוט קטן, צרות־האופקים, שעשתה את האיכר מהסביבה
                הקרובה לזר חשוד ומסוכן בעיני תושב העיר – וכל שכן הנכרי - וכן, האמונות הטפלות והבורות של התקופה ההיא.
                כנגד זה נעשו ימי הביניים בדרך כלל אידיאל לרוב ההוגים הריאקצניורים, ופעמים גם למבקרים מתקדמים של הרכושנות
                החדישה. אלה הראו על רגש השיתוף, על כפיפת הצרכים הכלכליים לצרכים האנושיים, הגישה הישרה והממשית ביחסים
                האנושיים והעקרון העל-לאומי של הכנסיה הקאתולית, וכן על רגש הבטחון שהיה אופייני אז לאדם. שתי התמונות אחת
                הן; מה שהופכן לזיוף ההוא שמציירים רק צד אחד ומתעלמים מן השני.
            </p>

            <p>
                מה שמציין יותר מכל את ימי הביניים בניגוד לתקופה המודרנית, זהו חוסר חופש הפרט. כל אחד היה רתוק למקומו
                הקבוע בסולם החברה. לאדם היתה אפשרות מוגבלת מאוד לעבור ממעמד אחד לשני, ואפילו מבחינה גיאוגרפית לא הייתה
                לו כמעט האפשרות לעבור מעיר לעיר או מארץ לארץ. בדרך כלל, חייב היה האדם להישאר במקום שנולד. תכופות לא היה
                אפילו בן¬־חורין להתלבש כרצונו וגם לא לאכול מה שרצה.
            </p>

            <p>
                על בעל המלאכה מוטל היה למכור את סחורתו במחיר מסוים, ועל האיכר – במקום מסוים, בשוק העיר. חבר איגוד,
                מאיגודי ימי הביניים, אסור היה לו לגלות סוד טכני של ייצור למי שאינו מהאיגוד שלו, ואנוס היה לשתף את החברים
                האחרים באיגודו בכל קניה מוצלחת של חומר גולמי. החיים האישיים, הכלכליים והחברתיים, משועבדים היו לחוקים
                ולהתחייבויות שהקיפו את כל שטחי הפעולה.
            </p>


            <p>
                אולם אף שהאדם לא היה חופשי במובן של ימינו, הוא גם לא היה בודד ומבודד.
                מתוך שהיה לו מקום ברור, קבוע ובלתי־מעורער בחברה, מרגע היוולדו, היה מעורה במבנה כולל. וכך היה לחיים מובן
                אשר לא הניח מקום לספקות. האדם היה אחד עם תפקידו בחברה; הוא היה איכר, בעל מלאכה, אביר, ולא פרט אשר במקרה
                מקצוע זה לו ולא אחר.

            </p>


            <p>
                עמ' 30
            </p>

            <p>
                הסדר החברתי תואר כסדר טבעי, ועצם היות אדם חלק מסוים בתוכו, נטע בו בטחון ורגש של השתייכות. ההתחרות בין
                אדם ורעהו היתה מועטת, ביחס. כל אחד נולד בתוך, ולתוך, מעמד כלכלי ידוע שהבטיח קיום קבוע לפי המסורת והטיל
                התחייבויות כלכליות כלפי הגבוהים יותר בהיררכיה החברתית. אולם בתחומי החברתי שלו היה לפרט למעשה הרבה חופש
                לבטא את עצמו בעבודתו ובחייו הרגשיים. אף כי לא היה אינדיבידואליזם במובן של בחירה בלתי מוגבלת בין
                דרכי־חיים שונות (חופש בחירה שהוא מופשט במידה מרובה) הרי למעשה, בחיי יום יום, היה מן האינדיבידואליזם.
            </p>


            <p>
                היה הרבה סבל וכאב, אבל הייתה גם הכנסייה, שעשתה את הסבל לאפשרי יותר לסבול בבארה אותו כתוצאה מחטאו של האדם
                הראשון (אכילתו מעץ הדעת), והחטאים הפרטיים של כל אחד ואחד. הכנסייה המריצה את רגש האשמה, אבל עם זאת הבטיחה
                לפרט את אהבתה -אהבה ללא־תנאי לכל בניה – והראתה לו דרך לסליחה ולהיות נאהב על ידי אלוהים. היחס אל אלוהים
                היה יותר של אמונה, בטחון ואהבה, מאשר של ספק ופחד. כמו האיכר ותושב העיר, שלא יצאו כמעט מתחומם הצר, היה
                העולם כולו מצומצם וקל להבינו. האדמה והאדם היו מרכזו, השמים או השאול, היו העולם הבא, וכל הפעולות, מהלידה
                ועד המוות, שקופות היו בסיבתיות־הגומלין שביניהן.
            </p>


            <p>
                חברה זו נתנה לאדם בטחון, אבל החזיקתהו בשבי. זו היתה עבדות שונה מהשעבוד לסמכות והדיכוי במאות מאוחרות
                יותר. ימי הביניים לא גזלו מהפרט את החופש שלו, כי היחיד עדיין לא היה קיים; יחסי האדם לעולם עמדו בקשריהם
                הראשוניים. את ייחודו ראה בתפקידו החברתי (שהיה אז גם תפקידו הטבעי). האיכר שבא העירה היה גר, ואפילו בתוך
                אותה עיר ראו שתי קבוצות שונות זו את זו כזרים. הכרת עצמיותו של הפרט, ושל פרטים אחרים ושל העולם כהוויות
                נפרדות, עדיין לא הגיעה להתפתחותה המלאה.
            </p>

            <p>
                מבנה החברה ואישיות האדם נשתנו בסוף ימי הביניים. האיחוד והריכוז נחלשו. הרכוש, היוזמה הפרטית הכלכלית
                והתחרות לחוסר זה של הכרה־עצמית נתן ביטוי קלאסי יעקב בורקהארט: 'בימי הביניים, שכנו שני הצדדים של ההכרה
                האנושית – זה המכוון פנימה וזה המכוון חוצה – מתחת לצעיף משותף, כשהם חולמים וישנים למחצה. צעיף זה הה ארוג
                מאמונה, אשליה, תפיסות קדומות דרדקאיות, שהראו את האדם וההיסטוריה בצבעים מוזרים. האדם ראה את עצמו רק
                בבחינת בן גזע, עם, מפלגה, משפחה או אגודה – כלומר רק בדרך כלל'. (הרנסנאס באיטליה).
            </p>


            <p>
                גדלו בחשיבותם ; התפתחה חברה חדשה. אפשר היה להבחין באינדיבידואליזם ההולך וגדל בכל המעמדות החברתיים
                בהשפעתו על כל שטחי הפעולה האנושית, הטעם, האפנה, האמנות הפילוסופיה וגם התיאולוגיה. ברצוני להדגיש כאן, כי
                כל התהליך הזה הייתה לו משמעות אחרת לגבי הקבוצה הקטנה של רכושניים מצליחים מאשר לגבי המוני האיכרים ובייחוד
                בני המעמד הבינוני, שבשבילם הביאה התפתחות חדשה זו במידה מסוימת עושר והזדמנות ליזמה פרטית, ובעיקר, ערעור
                כל חייהם המסורתיים. אין לשכוח הבדל זה, כי הוא שקבע את התגובות הפסיכולוגיות והאידיאולוגיות של הקבוצות
                השונות האלה.
            </p>


            <p>
                עמ' 31
            </p>

            <p>
                ההתפתחות הכלכלית והתרבותית החדשה הייתה נמרצת ביותר באיטליה והשפעתה שם על הפילוסופיה, האמנות, וכל צורות
                החיים, הייתה מורגשת יותר מאשר באירופה המערבית והתיכונה. באיטליה יצא בפעם הראשונה היחיד מתוך החברה
                הפיאודלית וניתק את הקשרים שנתנו לו בטחון וגם צמצמוהו. האיטלקי מתקופת ריניסאנס נעשה, כדברי בורקהארט,
                'הבכור בין בניה של אירופה המודרנית', היחיד הראשון.
            </p>

            <p>
                כמה גורמים כלכליים ומדיניים הקימו את תמותת החברה של ימי הביניים באיטליה לתמותה באירופה המערבית והתיכונה:
                עמדתה הגיאוגרפית של איטליה ויתרונותיה המסחריים בתקופה, בה היה הים התיכון דרך הסחר הגדולה של אירופה ;
                המלחמה בין האפיפיור והמלוכה שאפשרה קיום של יחידות מדיניות עצמאיות ; הקרבה למזרח, אשר הביאה לפיתוח
                אומנויות שונות באיטליה, כגון, תעשיית המשי, זמן רב קודם שהובאו לחלקי אירופה האחרים.
            </p>


            <p>
                בכוח הגורמים האלה ואחרים, קם באיטליה מעמד חזק של אנשי ממון, שהיו מלאים יזמה, כוח, אמביציה. המעמדות
                הפיאודליים קיפחו חשיבותם. מהמאה השתיים־עשרה ואילך גרו אצילים ואזרחים חפשים יחד בתוך חומות הערים. במשא
                ומתן החברתי התחילו להתעלם מהבדלי־כת. העושר נעשה חשוב יותר מהייחוס והמוצא.
            </p>

            <p>
                מהצד השני, נתערערו גם השכבות החברתיות העממיות. במקומן באו המונים עירוניים של פועלים מנוצלים ומדוכאים
                מבחינה מדינית. עוד ב-1231, כפי שמראה בוראהארט, שאף פרידריך השני ל'הריסה מוחלטת של המדינה הפיאודלית,
                להפוך את העם להמון נטול רצון ואמצעים להתנגדות, אבל מרבה רווחים לאוצר.'
            </p>


            <p>
                ההריסה המדורגת של חברת ימי־הביניים הביאה לידי הופעתו של היחיד במובן המודרני. או בלשונו של בורקהארט : '
                באיטליה גז ועף הצעיף הזה (של אמונה, אשליה, דעות קדומות דרדקיות) בפעם הראשונה לתוך האויר ; גישה
                אובייקטיבית אל המדינה והבחנה בלתי משוחדת של כל דברי עולם הזה, נעשו אפשריות. הצד הסובייקטיבי התבלט באותו
                זמן בהדגשה מקבילה ; האדם נתייחד מבחינה רוחנית, והכיר את עצמו. בעבר הבדיל עצמו בדרך זו היווני הקדום
                מהברברי, והערבי כבר הרגיש עצמו כיחיד, כשבני אסיה אחרים ידעו את עצמם רק כבני גזע.'
            </p>


            <p>
                עמ' 32
            </p>



            <p>
                תיאורו של בורקהארט מדגים מה שנאמר בפרק הקודם על יציאת היחיד מתוך הקשרים הראשוניים. האדם מגלה את עצמו ואת
                האחרים כיחידים, כהוויות נפרדות ; הוא מגלה את הטבע כנבדל ממנו בשני אופנים : כמטרה לכיבוש עיוני ומעשי,
                וכגורם של תענוג ביופי שבו. הוא מגלה את העולם ממש בגלותו יבשות חדשות, וברוחו – בהתעוררו לאזרחות־העולם,
                כפי שנאמר דאנטה בשירותו : ' ארצי, זה העולם'.
            </p>


            <p>
                תרבות הרינסיאנס הייתה תרבות של מעמד עשיר ורב כוח, שעלה בסערת הכוחות הכלכליים החדשים. ההמונים שלא שותפו
                בעושר ובכוח של הכת השלטת אבד להם הבטחון שהיה במעמד הקודם ונהפכו להמון נטול־צורה, מטרה לחנופה או לאיומים,
                חומר לניצול ערמומי מצד השליטים. עריצות חדשה קמה בד בבד עם האינדיבידואליזם החדש. חופש עם רודנות,
                אינדיבידואליות ותוהו ובוהו נרקמו יחד. תרבות הריניסאנס לא הייתה תרבות של חנוונים קטנים וזעיר בורגנים, אלא
                של אצילים עשירים ואזרחים חופשיים. פעולתם הכלכלית ועשרם נתנו להם הרגשת חופש ועצמאות. אולם אותה שעה אבדו
                לאנשים אלה הבטחון ורגש ההשתייכות במבנה החברתי של ימי הביניים.
            </p>

            <p>
                הם היו חופשיים יותר, אבל גם בודדים יותר. הם השתמשו בכוחם ובעשרם כדי לסחוט את הטיפה האחרונה של תענוג
                מהחיים; אבל בעשותם זאת נאלצו להשתמש בכל האמצעים, מחבלת הגוף ועד תחבולות פסיכולוגיות, כדי למשול על
                ההמונים וגם לסלק את יריביהם מתוך מעמדם הם. כל היחסים האנושיים הורעלו על ידי מאבק אכזרי זה לחיים־או־למוות
                לשמור על השלטון ועל העושר. במקום שיתוף עם אנשים אחרים – או לפחות עם בני המעמד – בא היחס הציני המנותק; כל
                האחרים נראו כאילו אינם אלא 'עצמים' לשימוש או לניצול, או הושמדו בכל תוקף, אם זה התאים למטרתו של מישהו.
                היחיד נתמלא אנוכיות לוהטת, בולמוס שאין להשביעו לשררה ולעושר. מתוך כך הורעל גם יחס הפרט המצליח כלפי עצמו.
                אף העצמי שלו נהפך בשבילו כלי ואמצעי לא פחות מאנשים אחרים. יש לנו יסוד לפקפק באשרם וביטחונם של שליטי
                הרכושנות של הרנסנאס, שכה מרבים לתארם. דומה, שהחופש החדש הביא להם שני דברים : רגש מתגבר של כוח, ובאותה
                שעה גם החרפת הבדידות, הספק והספקנות וגם – כתוצאה מכל אלה- החרדה. זהו הניגוד שאנו מוצאים בכתביהם
                הפילוסופיים של ההומניסטים.
            </p>

            <p>
                בהדגישם את חשיבותו של האדם, את יחידותו וכוחו, יש בפילוסופיה שלהם אי־בטחון וייאוש.
                אי־בטחון זה, כתוצאה מבידודו של היחיד בתוך עולם עויין, יש בו כדי לבאר התהוותו של קו־אופי אשר, כפי שהראה
                בורקהארט, היה טיפוסי לבן־הריניסאנס ולא היה קיים, לפחות באותה מידה, בבן ימי הביניים: הלהיטות אחר כבוד.
                כשמשמעותם של החיים מתערערת, כשיחס האדם לאחרים ולעצמו אין בו ביטחון, אז התהילה היא, האמצעי האחד להשתיק את
                הספקות. תפקידה דומה לזה של הפירמידות המצריות או לאמונה נוצרית בחיי־נצח : היא מעלה את חיי הפרט מתוך
                ההגבלות של עצמו וחוסר היציבות שלו לדרגת נמנע־ההכחדה ; אם האדם ידוע לבני דורו ואם הוא יכול לקוות כי שמו
                לא ישתכח בשמך מאות בשנים, אז יש לחייו מובן וחשיבות על ידי עצם השפעתם על האחרים.

            </p>

            <p>
                עמ 33
            </p>

            <p>
                מובן, כי פתרון זה לאי־בטחונו של היחיד אפשרי היה רק לקבוצה חברתית, אשר לחבריה היו האמצעים הממשיים לקנות
                כבוד ותהילה, אבל לא להמון הדל, ואף לא למעמד הבינוני העירוני, חוט השדרה של תקופת הרפורמציה.
            </p>


            <p>
                התחלנו בשיחה על הרנסנאס, כי תקופה זו היא תחילתו של האינדיבידואליזם החדש, וכן משום שהעבודה שנעשתה על ידי
                ההיסטוריונים בתקופה זו מטילה אור על הגורמים שיש להם ערך לגבי נושא מחקרנו – יציאת האדם מקיום טרום־יחידי
                לקיום שיש בו הכרה מלאה בעצמו כהוויה נפרדת. אולם, אף כי הדעות של הרנסנאס לא היו בלי השפעה על ההתפתחות
                הנוספת של המחשבה האירופית, אין למצוא את ראשי השורשים של הרכושנות המודרנית, מבנה הכלכלי והרוח שלה, בתרבות
                האיטלקית של סוף ימי הביניים, אלא במצב הכלכלי והחברתי של אירופה המרכזית והמערבית ובתורות לותר וקאלווין.
            </p>

            <p>
                ההבדל העיקרי בין שתי התרבויות הוא : תקופת הרנסנאס הייתה דרגה גבוהה, ביחס, של רכושנות מסחרית ותעשייתית ;
                זו הייתה חברה שבה שלטה קבוצה קטנה של עשירים ובעלי כוח – היסוד הציבורי להוגים ולאמנים שיבטאו את רוח
                התרבות הזאת. כנגד זה הייתה הרפורמציה בעיקרה הדת של המעמד העירוני, הבינוני והנמוך ושל האיכרים. כנגד זה
                הייתה הריפורמציה בעיקרה הדת של המעמד העירוני, הבינוני והנמוך ושל האיכרים. גם גרמניה היו לה אנשי-עסק
                עשירים, כמו יעקב פוגר. אולם לא לאלה קסמו התורות הדתיות בחדשות ולא הם היו יסודו העיקרי של הקפיטליזם החדש.
                כפי שהראה מאכס ובר, היה זה המעמד הבינוני העירוני שנעשה לחוט‏־השדרה של ההתפתחות הרכושנית המודרנית בעולם
                המערבי. רוח הרנסנאס ורוח הרפורמציה שונות זו מזו, כי שונה גם יסודן. בדברנו על התיאולוגיה של לותר וקאלווין
                יתבררו לנו כמה מההבדלים. אנו נשים בעיקר לב לשאלה, כיצד השפיע שחרור הפרט מכבליו על מבנה האופי של המעמד
                הבינוני העירוני: ננסה להראות שהפרוטסטנטיות והקאלוויניות שנתנו מצד אחד ביטוי לרגש החדש של חופש, היו באותו
                זמן גם מנוס מעול החופש.
            </p>


            <p>
                קודם כל נברר, מה היה המצב הכלכלי והחברתי באירופה, בייחוד באירופה המרכזית, בתחילת המאה השש-עשרה ; אחר כך
                ננתח את תגובות בני התקפה ההיא, מה היה המצב הכלכלי החברתי באירופה, ביחוד באירופה המרכזית, בתחילת המאה
                השש־עשרה ; אחר כך ננתח את תגובות בני התקופה ההיא, מה היה יחס תורתם של לותר ושל קאוולין לגורמים
                פסיכולוגים אלה, וכיצד השפיעו השקפות דתיות חדשות אלו על רוח הקפיטאליזם.
            </p>


            <p>
                בחברת ימי הביניים היה הארגון הכלכלי של העיר סטאטי ביחס. בסופם של ימי הביניים היו בעלי המלאכה מאוחדים
                באיגודים שלהם. לכל אומן היה שוליה אחד או שניים, ומספר האומנים היה ביחס מסוים לצרכי הציבור. אמנם תמיד היו
                כאלה שהיו אנוסים להיאבק קשה כדי להרוויח די קיומם, אבל בדרך כלל היה יכול חבר באחד האיגודים המקצועיים האלה
                להיות בטוח, כי יוכל לחיות מיגיע כפיו. אם הכיסאות, הנעליים, הלחם, האוכפים וכו' היו טובים מבחינה מקצועית,
                הרי אז עשה מה שצריך היה לעשות כדי להבטיח לעצמו חיים לפי הדרגה שקבעה המסורת למעמדו החברתי.
            </p>

            <p>עמ 34</p>

            <p>
                יכול היה לסמוך על 'פעליו הטובים', אם נשתמש במונח זה לא במשמעותו הפילוסופית אלא הכלכלית. האיגודים מנעו
                תחרות חזקה בין חבריהם והביאום לידי שיתוף פעולה בקניות חמרי גלם, בשיטות הייצור, וגם במחירי המוצרים שלהם.
                בניגוד לנטיה לעשות את שיטת האיגודים, ואת ימי הביניים בכלל, למופת, הראו כמה היסטוריונים כי האיגודים ברוחם
                המונופוליסטית ביקשו תמיד לשמור על קבוצה קטנה ולהרחיק חברים חדשים.
            </p>


            <p>
                אף-על-פי-כן מסכימים רוב הסופרים, גם אלה שאינם רואים באיגודים אידיאל, שהאגודות היו מבוססות על שיתוף פעולה
                ונתנו בטחון יחסי לחבריהם.
            </p>

            <p>
                המסחר של ימי הביניים היה בדרך כלל כפי שהוכיח זומבארט, בידי המון אנשי- עסק זעירים. עסקים קמעונאים
                וסיטונאים עדיין לא נבדלו זה מזה ואפילו הסוחרים שהלכו לארצות זרות, כגון חברי ההאנזה הצפון־גרמנית, עסקו אף
                הם בממכר קמעוני. הצטברות הרכוש הייתה גם היא איטית מאוד עד סוף המאה החמש-עשרה.
            </p>


            <p>
                איש העסקים הזעיר היתה לו איפוא מידה ניכרת של בטחון,ביחס למצב הכלכלי בסוף ימי הביניים, כשהרכוש הגדל
                והמונופולין הלכו וגדלו בחשיבותם. 'הרבה ממה שעכשיו מיכני', אומר הפרופיסור טאוני על החיים בעיר של
                ימי־הביניים, 'היה אז אישי, אינטימי וישר,וכמעט שלא היה מקום לארגון הגדול מהדרוש ליחידים ולתורה המשתיקה את
                קול הלב וגומרת את כל השיקולים בדרישת יתרון כלכלי.' (הדת ועליית הרכושנות, נ"י, 1926).
            </p>


            <p>
                וכאן אנו מגיעים לנקודה ההכרחית להבנת מצבו של הפרט בחברת ימי הביניים: ההשקפות המוסריות על הפעולות
                הכלכליות, כפי שנתבטאו לא רק בתקנות הכנסייה הקאתולית, אלא גם בחוקים החילוניים. אנו מביאים כאן את דברי
                טאוני, כי הוא ודאי אין לחשוד בו בנסיון לראות את עולם ימי הביניים כמופת או לתת לו צביון רומנטי.
            </p>


            <p>
                היו שתי הנחות יסוד לחיים הכלכליים: 'א', האינטרסים הכלכליים כפופים לעיקר תכליתם של החיים – הצלת־הנשמה;
                ב', הנוהג הכלכלי הוא רק חלק אחד מהנוהג האישי, שעליו חלים החוקים המוסריים כמו על יתר החלקים'.
            </p>


            <p>
                טאוני מפרט אחר כך את השקפת ימי הביניים על פעולות כלכליות: ' העושר החמרי הוא הכרחי; חשיבותו שניה במעלה,
                כי בלעדיו אין בני אדם יכולים לקיים עצמם ולעזור לאחרים... אולם מניעים כלכליים הם תמיד חשודים. הואיל ויש
                בהם, ביצר הרע של רווח, כוח רב, בני אדם פוחדים מפניהם, ואין הם שפלים עד כדי לשבחם. אין מקום בהשקפות של
                ימי הביניים לפעילות כלכלית שאינה מכוונת לתכלית מוסרית, ואף לא לתורת־חברה מבוססת על ההנחה כי תאוות הבצע
                היא כוח קבוע ומדיד שיש לקבלו ככוחות טבעיים אחרים, כנתון בלתי נמנע ומוכח מעצמו. דבר זה היה נראה להוגה ימי
                הביניים לא פחות מוטעה ומתעה מאשר לעשות את אהבת המלחמה והיצר המיני משולחי־הרסן יסוד לפילוסופיה חברתית...
                העושר, כפי שאמר אנוטוניוס הקדוש, קיים בשביל האדם, לא האדם בשביל העושר... בכל פינה ופינה ישנם עיכובים,
                הגבלות, אזהרות, כנגד מתן רשות לאינטרסים כלכליים להתערב בעניינים של חשיבות.
            </p>


            <p>עמ' 35</p>

            <p>
                נכון הוא, כי האדם יבקש עושר במידה הדרושה לקיומו ולמעמדו. לבקש יותר, לא יזמה הוא, אלא עושק, ועושק הריהו
                חטא אשר דינו מוות. המסחר הוא מותק וחוקי; האוצרות השונים בארצות השונות מעידים כי הייתה בזה כוונת ההשגחה.
                אולם זה עניין מסוכן. על האדם להיות בטוח, כי הוא עוסק בו לטובת הציבור, ושהרווחים שהוא ירוויח אינם יותר
                משכר־עבודתו. רכוש פרטי הוא הכרחי, לפחות בעולם השקר; בני אדם עובדים יותר ומתווכחים פחות כשהרכוש שייך
                לפרט, מאשר בהיותו משותף לכלל. אולם אפשר לסבול קניין פרטי רק בתור ויתור לחולשתו של האדם ולא לפארו כמשהו
                רצוי כשלעצמו; המצב האידיאלי – אילו רק היה טבע האדם מסוגל לעלות לרמה זו – הוא קומוניזם. 'השימוש המשותף',
                כותב גראציאן, 'בכל מה שיש בעולם הזה, דרוש לכל הבריות'. במקרה הטוב ביותר הקניין יש בו משום הכבדה. יש
                לרכוש אותו באופן חוקי. עליו להיות במספר הגדול ביותר של ידיים. הוא צריך לאפשר תמיכה בעניים. השימוש בו
                צריך להיות משותף ככל האפשר. בעליו חייבים להיות מוכנים לחלקו עם אלה אשר יש להם צורך בו, ואפילו אין הללו
                חסרי כל'.
            </p>

            <p>
                אם כי גישות אלה ביטאו נורמות ולא נתנו תמונה מדויקת של החיים הכלכליים כפי שהם, היה בהן במידה מסוימת מרוח
                הפועלת של ימי-הביניים.
            </p>


            <p>
                היציבות היחסית במצב בעל המלאכה והסוחרים, שהיתה אז אופיינית לעיר נתערערה קמעה קמעה בסוף ימי הביניים עד
                שנתמוטטה לגמרי במאה השש-עשרה. עוד במאה הארבע-עשרה, ואפילו קודם, התחיל להתפתח הבדל בתוך האיגודים
                המקצועיים והוא הוסיף לגדול עם כל הנסיונות להפסיקו. כמה חברים באיגודים היה להם יותר רכוש מאשר לאחרים, והם
                העסיקו חמישה או ששה שוליות במקום אחד או שניים. לא עבר זמן רב וכמה מהאיגודים לא קיבלו חברים, אלא אם כן
                היה להם כך וכך הון. אחרים נעשו לבעלי- מונופולין, וניבו להשתמש בכל יתרון שבשלטון היחיד שלהם והתחילו לנצל
                את הצרכן ככל שיכלו. כנגד זה התרוששו חברי איגודים רבים ונאלצו לבקש רווחים גם מחוץ לעיסוקם המסורתי; תכופות
                עסקו גם במסחר זעיר. רבים מאלה קיפחו את עצמאותם הכלכלית ואת הבטחון שלהם, תוך כדי דבקותם העקשנית באידיאל
                המסורתי של אי-תלות כלכלית.
            </p>

            <p>
                בד בבד עם התפתחות זו של שיטת הגילדות הלך מצבו של השוליה הלוך ורע. בעוד שבתעשיות איטליה ופלנדריה היה קיים
                עוד במאה השלוש-עשרה, או אפילו קודם, מעמד של פועלים־בלתי־מרוצים, היה מצבם של השוליות באיגודים המקצועיים
                בטוח ביחס. אם כי אין זה נכון, שכל שוליה נהפך במשך הזמן לאומן, הרבה מהם הגיעו לכך. על כל פנים, עם ריבוי
                השוליות אצל אומן אחד, גדל גם ההון שהיה דרוש כדי להיעשות לאומן, וככל שהאיגודים נעשו יותר מונופוליסטיים
                פחתו גם ההזדמנויות בשביל השוליות. התערערות מצבם הכלכלי והחברתי התבטאה בגידול המרי, בהקמת ארגונים משלהם,
                בשביתות ואפילו במרידות קשות.
            </p>


            <p>
                עמ' 36
            </p>

            <p>
                מה שנאמר על ההתפתחות הרכושנית באיגודים המקצועיים, נכון הוא עוד יותר לגבי המסחר. בעוד שבימי הביניים היה
                עסק בין־עירוני זעיר, התחיל להתפתח במהירות במאה הארבע־עשרה והחמש־עשרה מסחר לאומי ובין־לאומי. אם כי
                ההיסטוריונים אינם בדעה אחת מתי התחילו להתפתח החברות המסחריות הגדולות, מסכימים כולם שבמאה החמש־עשרה הלכו
                ונעשו החברות המסחריות יותר ויותר חזקות, וסיכנו בכוח המונופולין את איש העסקים הקן והצרכן גם יחד. הריפורמה
                של הקיסר זיגיסמונד במאה החמש־עשרה ניסתה לצמצם את כוח המונופולין על ידי תחיקה. אולם מעמדו של הסוחר הקטן
                הלך ונתערער. היתה לו 'רק די השפעה שטענתו תישמע, אבל לא עד כדי לכפות פעולה נאותה להגנתו'. (שפירא: ריפורמה
                סוציאלית והרפורמאציה, נ"י, 1909).
            </p>


            <p>
                ההתמרמרות של הסוחר הקטן כנגד המונופולין, ניתן לה ביטוי מפואר בקונטרס של לותר 'על המסחר והריבית' שהופיע
                בשנת 1524. 'יש להם מפקחים על כל המצרכים ומחבלים בגלוי את כל התחבולות אשר הוזכרו; הם מעלים ומורידים את
                המחירים כפי רצונם ולוחצים והורסים את הסוחר הקטן, כזאב-המים את הדגה הקטנה, כאילו הם אדוני יצירי יה וחפשים
                מכל חוקי האמונה והאהבה'. מילים אלה של לותר יכולות היו להיכתב היום. הפחד והכעס שהרגיש המעמד הבינוני כנגד
                בעלי המונופולין העשירים במאה החמש־עשרה והשש־עשרה דומה בהרבה לרגשות האופיינים למעמד הבינוני כנגד
                אילי־הרכוש בתקופתנו.
            </p>


            <p>
                תפקיד ההון גדל גם בתעשיה. הנה לדוגמא תעשיית המכרות. תחילה היה חלקו של כל חבר באיגוד הכורים לפי כמות
                העבודה שעשה. אולם סמוך למאה השש־עשרה היו שייכות במקרים רבים המניות לרכושנים, שלא עבדו בעצמם, ובמידה גדלה
                והולכת נעשתה העבודה על ידי שכירים, שלהם לא היה חלק בבעלות המפעל. ההתפתחות הרכושנית דומה גם בתעשיות
                אחרות, והיא העמיקה באיגודים המקצועיים ובמסחר את ההבדל הגדל והולך בין עוני ועשיר, ואת התמרמרותם של
                העניים.
            </p>


            <p>
                על מצב האיכרים חלוקות דעותיהם של ההיסטוריונים. מכל מקום האנליזה של שפירא נראית מבוססת לפי הממצאים של רוב
                ההיסטוריונים. 'עם כל סימני השפע, הלך מצב האיכרים הלוך ורע. בתחילת המאה השש-עשרה מעטים מאוד היו העובדים
                את אדמתם שלהם והמיוצגים במועצות המקומיות, אות לעצמאות מעמדית ושוויון בימי הביניים. ברובם הגדול היו
                חקלאים, מעמד חופשי באופן אישי, אבל אדמתם נתונה למס והאנשים לאנגריה. חקלאים אלו היו הראש ועיקר לכל
                המרידות והאגרריות. איכר בינוני זה, שהיה חי בקהילה עצמאית למחצה ליד אחוזת האדון, התחיל להכיר כי התגברות
                המסים והאנגריה הופכתו לאריס, או עבד, ואת הכפר המשותף לחלק מאחוזת האדון.'
            </p>

            <p>
                עמ' 37
            </p>

            <p>
                שינויים חשובים במצב-הרוחות נתלוו אל ההתפתחות הרכושנית. אי-שקט ניכר לקראת סוף ימי הביניים. התחיל להתפתח
                המושג של זמן במובנו המודרני. רגעים נעשו יקרים; אות לחוש הזמן החדש משמשת העובדה, כי מן המאה השש־עשרה
                מקישים השעונים בנירנברג כל רבע שעה. חגים יתירים התחילו להיראות כאסון. הזמן נעשה יקר כל כך עד שכל אחד
                הרגיש כי אסור לו לבזבזו על דבר של בטלה. היחס החדש לעבודה הביא את המעמד הבינוני לידי התמרמרות כנגד מוסדות
                הכנסיה. מיסדרי – הדלות עוררו התנגדות משום הבטלה ולכן תוארו כבלתי מוסריים.
            </p>


            <p>
                יעילות־העבודה נעשתה אחת המידות המוסריות הנעלות ביותר. עם זאת נהפכה השאיפה לעושר ולהצלחה חמרית לבולמוס.
                'כל העולם', אומר המטיף מרטין בוטצר, 'רץ אחרי המחרים והעיסוקים המרבים ברווחים. לימוד האמנות והמדע מוזנח
                לשם העבודות הגופניות המאוסות ביותר. מוחות חריפים, שאלוהים בירכם ביכולת להגות בלימודים נאצלים יותר,
                שקועים במסחר, אשר בימינו כל כולו אונאה ופחות מכל ראוי שהאדם המכובד יעסוק בו'.
            </p>

            <p>
                השינוי הכלכלי הנ"ל, הביא תוצאה חשובה ביותר שהשפיעה על כל אחד. המשטר החברתי של ימי הביניים נהרס ועמו
                היציבות והבטחון היחסי בחיי הפרט. עתה, עם תחילת הרכושנות, התחילו לנוע כל המעמדות. לא היה עוד קבע בסדר
                הכלכלי, שאפשר היה לראותו כמקום טבעי שאין עליו עוררים. הפרט נשאר בודד ועזוב, הכל היה תלוי במאמצים של עצמו
                ולא בבטחון שהיה במעמדו המסורתי. אולם כל מעמד הושפע בצורה אחרת מהתפתחות זו. העניים שבערים, הפועלים
                והשוליות, השינוי פירושו היה בשבילם התגברות הניצול וההתרוששות. גם לאיכרים הביא השינוי התגברות הלחץ
                הכלכלי. האצולה הנמוכה עמדה אף היא לפני הרס, אם כי בדרך אחרת. בעוד שבשביל כל המעמדות האלה הייתה ההתפתחות
                החדשה שינוי לרעה, היה המצב מסובך הרבה יותר בכל הנוגע למעמד הבינוני. כבר דיברנו על הבדל שהלך וגדל בתוך
                שורותיו. חלקים גדולים הורע מצבם. בעלי מלאכה וסוחרים זעירים נאלצו להתחרות בכוח עדיף של בעלי־מונופולין
                ובעלי רכוש גדול יותר, והם נתקלו בקשיים שהלכו וגברו בהישארם עצמאיים. תכופות נלחמו בכוחות שהיו חזקים מהם
                לאין־ערוך ובשביל רבים היה זה קרב נואש וחסר־סיכויים. חלקים אחרים מהמעמד הבינוני הצליחו יותר והשתתפו
                בנטייה הכללית כלפי מעלה של הקפיטליזם המתעורר. אולם גם בשביל מוצלחים אלה שינו ההון, השוק והתחרות את מצבם
                האישי למצב של חוסר בטחון בדידות וחרדה.
            </p>

            <p>
                העובדה שלרכוש ניתנה חשיבות עליונה ומכרעת, פירושה היה כי כוח על־אישי התחיל לקבוע את מצבם הכלכלי וממילא גם
                את גורלם האישי. הרכוש 'פסק מהיות עבד ונהפך לאדון...כבש לעצמו זכות של שותף ראשון־במעלה המכתיב תנאים
                כלכליים לפי דרישותיו הוא'. (טאוני).
            </p>

            <p>
                עמוד 38
            </p>

            <p>
                גם לתפקיד החדש של השוק היתה השפעה דומה. השוק בימי הביניים היה קטן בערך, ופעולתו הובנה בקלות. הוא הביא את
                ההיצע והביקוש ביחס ישר וממשי. היצרן ידע, בערך, כמה עליו ליצור ויכול היה להיות בטוח, פחות או יותר, שימכור
                את
                מעבדיו במחיר הראוי. ואילו עכשיו היה עליו לייצר בשביל שוק הגדול והולך ונבצר לדעת מראש את אפשרויות הממכר.
                לא
                היה איפוא די לייצר דברי־צורך, אמנם, זה היה תנאי קודם למכירתם, אבל חוקי השוק הנעלמים, הם שקבעו אם בכלל
                אפשרי
                למכור את המעבדים באיזה רווח. המנגנון של השוק החדש דומה היה למשנתו של קאלווין על הגזירה הקדומה, היינו: על
                הפרט להתאמץ להיות טוב, אבל עוד קודם לידתו הוחלט אם יוושע. יום השוק היה בחינת יום הדין לתוצרת.
            </p>

            <p>
                גורם חשוב נוסף עכשיו – ההתחרות. בלי־ספק לא חסרה התחרות גם בימי הביניים, אולם הפיאודליות התבססה בעיקר על
                שיתוף פעולה. עם התעוררות הקפיטאליזם, הובטלה יותר ויותר היוזמה הפרטית. כל אחד חייב ללכת קדימה ולנסות את
                מזלו. עליו לשחות או לטבוע. אחרים שוב לא היו קשורים אתו במפעל משותף, אדרבא, הם נעשו מתחריו, ותכופות הייתה
                הברירה שעמדה לפניו להרוס אותם או להיהרס על ידם.
            </p>

            <p>
                כמובן, לא היה תפקיד הקפיטאל, השוק וההתחרות כה חשוב במאה השש־עשרה כפי שנעשה בתקופה מאוחרת יותר. עם זאת,
                כבר הובלטו כל היסודות של הקפיטאליזם המודרני באותו פרק זמן ואף השפעתם על נפשו של היחיד.
            </p>

            <p>
                אולם התמונה גם צד אחר לה : הקפיטאליזם שחרר את הפרט; שחררו מהמשמעת של המשטר השיתופי. הוא איפשר לו לעמוד
                על רגליו ולנסות את מזלו. האדם נעשה אדון לגורלו, הוא שהסתכן והוא שתיקן. מאמץ אינדיבידואלי יכול היה להביאו
                לידי הצלחה ועצמאות כלכלית. הכסף נהפך למנוף הגדול לשוויון בני אדם, ונעשה חזק יותר מזכות אבות, קשרי לידה,
                או קשרי כת.
            </p>


            <p>
                צד זה בקפיטאליזם רק התחיל להתפתח בתקופה שעליה דיברנו. הוא ממלא תפקיד יותר גדול בין הקפיטאליסטים העשירים
                המועטים מאשר במעמד הבינוני בכללו. מכל מקום, גם במידה שהיה פעיל אז, הייתה לו השפעה חשובה בחיטוב אישיותו
                של האדם.
            </p>

            <p>
                אם ננסה עכשיו לסכם את דברינו על השפעת השינויים החברתיים והכלכליים על היחיד במאה החמש־עשרה והשש־עשרה נגיע
                לתמונה זו:
            </p>

            <p>
                לחופש שני פנים: שלילי – חופש משעבוד הקשרים הכלכליים והמדיניים; וחיובי בתפקיד הפעיל והעצמאי שהוטל על
                האדם. אולם עם זאת הוא משתחרר מאותם הקשרים שנתנו לו בעבר בטחון ורגש של השתייכות. אין הוא חי עוד בעולם
                מצומצם שמרכזו האדם ; העולם נעשה רחב ללא גבול ומאיים ללא גבול. בהפסידו מקומו הקבוע בעולם הסגור מאבד האדם
                את משמעות החיים שלו; והוא בא לידי ספקנות, ספקנות בעצמו ובמטרת החיים בכלל. הוא נתון לאיום מצד כוחות חזקים
                על-אישיים, הרכוש והשוק. התייחסותו אל אנשים אחרים, שכל אחד מהם הוא מתחרה לפחות בכוח, נעשתה עויינת ; הוא
                אדם חופשי – כלומר, בודד, מבודד, נתון לאיומים מכל צד. בלי העושר והכוח שהיו לקפטיאליסט של תקופת הריניסאנס,
                בלי רגש האחידות עם האנשים ועם העולם בכלל – תוקף את האדם רגש אפסותו האישית, של חוסר ישע. גן העדן אבד,
                והפרט עומד בודד – יחיד וזר שהוטל לתוך העולם חסר הגבולות ורב־האימה. החופש החדש מעורר רגש עמוק של
                אי־בטחון, חולשה, ספק, בדידות וחרדה. לשם הצלחתו של הפרט, עליו להתגבר על רגשות אלה.
            </p>

            <p>
                2. תקופת הריפורמציה
            </p>

            <p>
                בשלב זה של התפתחות באו לידי קיום הלותראניות והקאלוויניות. הדתות החדשות לא היו של המעמד העליון העשיר, אלא
                של המעמד הבינוני, של עניי הערים ושל האיכרים. הן משכו קבוצות אלה, כי נתנו ביטוי ברור לרגשות שנגרמו בעקבות
                הסדר הכלכלי המשתנה. יתר על כן, הן הגבירו רגשות אלה ובאותו זמן הציעו פתרונים שאפשרו לפרט להשלים עם
                אי־הבטחון הקשה משאת.
            </p>

            <p>
                בטרם ננתח את החשיבות החברתית והפסיכולוגית של ההשקפות הדתיות החדשות, נעיר הערות מספר על שיטתנו, העשויות
                להסביר לנו יותר ניתוח זה. בחקרנו את החשיבות הפסיכולוגית של השקפה דתית או חברתית, עלינו בראש וראשונה לא
                לשכוח שאין האנליזה באה לפסוק בעניין אמיתותה של דת. חישוף המניעים הפסיכולוגיים מאחרי השקפות או רעיונות
                מסוימים, אינו תחליף לשיפוט הגיוני, אם־כי הוא יכול להביא לידי הבנה מלאה יותר וכך להשפיע על שיפוט האדם.
            </p>

            <p>
                הניתוח הפסיכולוגי יכול לחשוף את הגורמים הסובייקטיבים המעוררים באדם בעיות מסוימות ומכריחים אותו לבקש להן
                פתרונים בכיוונים מסוימים. כל צורה של מחשבה, בין אמיתית בין שקרית, אם היא יותר משגרה רדודה, הריהי מונעה
                על ידי הצרכים הסובייקטיבים של האדם החושב. אמנם, יש ואינטרסים מסוימים באים על סיפוקם עם גילוי האמת,
                ואחרים על ידי הכחדתה. אולם בשני המקרים המניעים הפסיכולוגיים הם המעוררים להגיע למסקנות מסוימות. רשאים אנו
                אפילו לומר כי רעיונות שאינם מושרשים בצרכים החזקים של האישיות כמעט אינם משפיעים על פעולות האדם ועל כל
                צורת חייו.
            </p>

            <p>
                בנתחנו השקפות דתיות או מדיניות כדי לעמוד על מהותן הפסיכולוגית, עלינו להבדיל בין שתי בעיות. אנו יכולים
                לחקור את מבנה אופיו של היחיד, אבי ההשקפה החדשה, ולנסות להבין מה באישיותו גרם לכיוון המיוחד של מחשבתו.
            </p>

            <p>או בדרך משל, עלינו לנתח את מבנה אופיים של לותר או קאלווין כדי למצוא אילו נטיות באישיותם הביאום למסקנות
                מסוימות ולידי השקפות כאלה דווקא ולא אחרות.
            </p>

            <p>עמוד 40</p>

            <p>
                הבעיה השנייה היא לחקור את המניעים הפסיכולוגיים, לא של אבי ההשקפות החדשות, אלא של הקבוצה החברתית שבה מצאו
                להן אוזן קשבת. השפעת כל השקפה או רעיון, תלויה במידה שהללו מתאימים לצרכים הנפשיים של האנשים, אשר אליהם הם
                מכוונים. רק כשהרעיון עונה לצרכים הפסיכולוגיים החזקים של קבוצות חברתיות מסוימות, הרי הוא נעשה לכוח פעיל
                בהיסטוריה. שתי הבעיות, של המנהיג ושל ההולכים בעקבותיו, קשורות הן, בלי ספק, זו בזו.
            </p>

            <p>
                אם אותם הרעיונות מוצאים הד בלב האנשים, משמע שגם מבנה האופי שלהם, דומה מכמה בחינות חשובות. מלבד כשרון
                מיוחד למחשבה ולפעולה מראה מבנה אופיו של המנהיג, בדרך כלל, בצורה יותר קיצונית ומגובשת את מבנה האישיות
                המיוחד של הנמשכים אחר חידושיו; הוא יכול להגיע לביטוי ברור יותר וגלוי יותר של רעיונות מסוימים, שלהם כבר
                מוכנים באופן פסיכולוגי כל הנוהים אחריו. העובדה כי מבנה האופי של המנהיג מראה במובלט יותר תכונות מסוימות
                של המונהגים, יכולה להיות תלויה באחד משני גורמים או בשיתוף והרכב שניהם; הראשון, כי מעמדו החברתי של המנהיג
                הוא טיפוסי לתנאים המעצבים את ה'אני' הקיבוצי; השני, כי משום תנאי גידולו המקריים של המנהיג וניסיונותיו
                כיחיד, התפתחו אצלו ביותר דווקא התכונות שאצל הקבוצה הן תוצאת מעמדה החברתי.
            </p>

            <p>
                בניתוחנו זה אין אנו עוסקים לא באישיות של לותר ולא של קאלווין, אלא בפסיכולוגיה של המעמדות החברתיים שנמשכו
                אחרי רעיונותיהם . תחילה אזכיר בקיצור נמרץ, כי לותר בתור אדם היה בעל 'אופי סמכותי' טיפוסי; אופי שיתואר
                להלן. גידלו אב מחמיר ובילדותו ידע אך מעט אהבה ובטחון, ואישיותו נקרעה לחצאים על ידי יחס דו־ערכי כלפי
                הסמכות. הוא שנא אותה ובעט בה, ועם זאת העריצה ונטע להיכנע לה. כל חייו הייתה תמיד רשות אחת שלה התנגד ושניה
                שאותה העריץ. הוא העריץ את אביו – ואת הממונים עליו במנזר, בנעוריו; את האפיפיור – והנסיכים, בתקופה שלאחר
                כך. יש שהרגיש עצמו בודד וחסר אונים ויש שתקפוהו רשעות ושתלטנות. הוא התענה בספיקות כדרך בעל אופי כופה,
                וחיפש תמיד משהו שיוכל לתת לו בטחון ולגאלו מייסורי ספקנותו. הוא שנא אחרים, בפרט את ה'המון', שנא את עצמו,
                שנא את החיים; ומתוך השנאה הזאת באה שאיפה לוהטת ונואשת להיות נאהב. כל הוויתו הייתה שטופה פחד, ספק, בידוד
                פנימי, ועל יסוד אישי זה עשוי היה להיות נושא דגלם של קבוצות חברתיות, שהיו במצב דומה מבחינה נפשית.
            </p>

            <p>
                תורשה לנו עוד הערה אחת על המיתודה של הניתוח הבא. כל ניתוח של מחשבות הפרט, או של רעיונות כלשהם, מכוון
                להבנת שרשיהם הפסיכולוגיים. תנאי ראשון לניתוח כזה הוא להבין הבנה מלאה את תכנה ההגיוני של המחשבה ושל מה
                שמחברה רוצה לומר מדעת. אולם אנו יודעים כי גם אדם ישר וגלוי־לב מבחינה סובייקטיבית, יכול להיות מונע שלא
                מדעת על ידי מניע השונה מאלה הקובעים לדעתו את פעולתו; האדם יכול להשתמש במושג שמבחינה הגיונית יש לו משמעות
                מסוימת ואשר בשבילו הוא יש לו, שלא מדעת, מובן אחר השונה מזה 'הרשמי'. יתר על כן, אנו יודעים כי הוא יכול
                לתאם ניגודים מסוימים ברגשותיו על־ידי גישור אידיאולוגי, או לכסות רעיון שאותו הוא כובש בתוכו על־ידי הגיון
                המבטא את היפוכו הגמור. הבנת פעולתם של גורמים לא־מודעים מלמדת אותנו שלא לראות תוכם של דיבורים כברם.
            </p>


            <p>
                עמ 41
            </p>

            <p>
                ניתוח הרעיונות שתי משימות לפניו: האחת, לברר את המשקל שיש לרעיון מסוים בכלל שיטה אידאולוגית מסוימת;
                והשניה, לקבוע אם לפנינו הגיון המכסה על הכוונה האמיתית... הנה דוגמא למקרה הראשון: באידיאולוגיה של היטלר
                ממלאת הרגשת אי הצדק של חוזה ורסאי תפקיד עצום, ואמנם מלא היה כעס על חוזה זה. אולם בנתחנו את כל
                האידיאולוגיה המדינית שלו, אנו רואים שכולה שאיפה אדירה אחת לכוח ולכיבושים, ואף שבהכרתו הוא מייחס משקל רב
                לאי־הצדק שנגרם לגרמניה, הרי למעשה יש לה להרגשה זו ערך קטן בכל דרך מחשבתו. דוגמא להבדל בין הכוונה של
                מחשבה מסוימת ובין המשמעות הפסיכולוגית הממשית שיש לה, אפשר למצוא בניתוח תורתו של לותר, בה אנו עוסקים בפרק
                זה.
            </p>



            <p>
                אנו אומרים, כי יחסו לאלוהים הריהו יחס של כניעה מתוך חולשת האדם. הוא עצמו רואה כניעה זו כרצונית, לא מיראה
                אלא מאהבה. מבחינה הגיונית אפשר איפוא לטעון, כי אין זו כניעה. אולם מבחינה פסיכולוגית, יש להסיק מכל מבנה
                מחשבותיו של לותר, כי האהבה והאמונה שלו אמנם כניעה הן. אם־כי מדעת חושב הוא בלשון רצון ואהבה על כניעתו
                לאלוהים, הוא שטוף תשישות ורשעות ההופכות את יחסו לאלוהים ליחס של היכנעות (בדיוק כמו שתלות מאזוכיסטית של
                אדם אחד בשני נראית תכופות כ'אהבה'). יוצא איפוא, שמבחינת הניתוח הפסיכולוגי, הטענה שלותר, כאילו אומר משהו
                אחר ממה שאנו סבורים כי בכוונתו לומר (ואם גם שלא מדעת) אין לה משקל רב. נראה לנו, שסתירות מסוימות בשיטתו
                אפשר להבין רק מתוך ניתוח הכוונה הפסיכולוגית של מושגיו.
            </p>

            <p>
                בניתוח הפרוטסטנטיות, אני מתאר את השקפות הדתיות בהתאם למשמעותן במבנה השיטה כולה. איני מביא משפים המנוגדים
                לכמה מדעותיהם של לותר וקאלווין, אלא אם־כן אני בטוח כי משקלם ומשמעותם אינם נוגדים ממש. וכן אין ביאורי
                מבוסס על שיטה הבוחרת דווקא משפטים מיוחדים המתאימים להסבר שלי, אלא על חקירתה של שיטת לותר וקאלווין
                בכללותה, ושל יסודה הפסיכולוגי, וממילא, על הסבר יסודותיהם המיוחדים לפי המבנה הפסיכולוגי של השיטה כולה.
            </p>

            <p>
                אם רצוננו להבין מה היה חדש בהשקפותיה של הרפורמציה, עלינו קודם להבחין מה היה ראש ועיקר בכנסייה של
                ימי־הביניים.
            </p>

            <p>עמוד 42</p>

            <p>
                בנסותנו לעשות זאת, אנו עומדים לפני אותו קושי מתודולוגי שדנו בו בדברנו על מושגים כמו 'חברת ימי הביניים'
                ו'החברה הרכושנית'. כשם שבתחום הכלכלה אין קפיצה פתאומית ממבנה אחד למשנהו, כך אין שינוי פתאומי כזה גם
                בתחום התיאולוגיה. משנות מסוימות של לותר וקאלווין דומות כל־כך לאלה של הכנסייה בימי־הביניים עד כי לעתים
                קשה לראות כל הבדל עקרוני ביניהן. כמו הפרוטסטנטיות והקאלוויניות, האמינה גם הכנסיה הקאתולית שבלי חסד
                אלוהים אי־אפשר לו לאדם להינצל. אין הוא יכול בכוח סגולותיו ומעשיו הטובים בלבד למצוא הצלה לנפשו. ואף על פי
                כן שונה רוח הכנסייה הקאתולית בתכלית מרוח הריפורמציה, ובייחוד בכל הנוגע לבעיית הכבוד האנושי והחופש
                ולהשפעת מעשי האדם על גורלו. עקרונות מסוימים היו טיפוסיים לתיאולוגיה הקאתולית בתקופה הארוכה שקדמה
                לריפורמציה: ההשקפה כי טבע האדם, עם היותו מושחת בשל חטא האדם הראשון, שואף מלידה אל הטוב; כי רצונו של האדם
                החופשי לדרוש את הטוב ; כי מאמצי האדם עצמו מסייעים להצלתו ; כי על ־ידי הסאקראמנטים של הכנסייה, המבוססים
                על זכויות ממותו של ישו, יכול החוטא להינצל.
            </p>

            <p>
                עם זאת הורו כמה מהתיאולוגים המובהקים ביותר של הקאתוליות, כגון אוגסטינוס ותומס האקוויני, כי דעות שיסודן
                ברוח אחרת לגמרי. אמנם, האקוויני מלמד שגורל האדם נקבע מראש, אבל הוא לעולם אינו פוסק מלהדגיש את חופש הרצון
                כאחד מעקרונותיו היסודיים. כדי לגשר את הסתירה בין תורת הבחירה החופשית ובין הגזירה הקדומה, על קביעות מראש
                בגורל האדם, הוא אנוס להשתמש בפלפולים המסובכים ביותר; אולם אם־כי אין בהם משום פתרון משביע רצון, אין הוא
                נסוג מתורת חופש הרצון והמאמץ האנושי כאמצעים להצלת האדם, גם אם הרצון עצמו יש והוא זקוק לחסד אלוהים.
            </p>

            <p>
                בדברו על בחירה חופשית אומר האקוויני, שזה לא לפי המהות האלוהית והאנושית להניח כי אין האדם בעל־בחירה. לאדם
                יש אפילו החופש לדחות את חסד האלוהים.

            </p>

            <p>
                תיאולוגים אחרים מדגישים עוד יותר מן האקוויני את התפקיד שיש למאמצי האדם בהצלתו. לפי בונאבנטורה, כוונתו של
                אלוהים להציע חסד לאדם, אבל רק המכינים עצמם לקבלת החסד על ידי מעשיהם הטובים זוכים לכך.
            </p>

            <p>
                הדגשה זו הלכה וגדלה במאה השלוש – עשרה, הארבע – עשרה והחמש – עשרה בשיטותיהם של דונס סקוטוס, אוקם ובייל,
                וזו הייתה התפתחות חשובה בייחוד להבנת הרוח החדשה של הרפורמציה, כי התקפותיו של לותר מכוונות היו בעיקר כנגד
                חברי אסכולה זו של סוף ימי הביניים, שהוא מכנם 'חזירי התיאולוגיה'. דונס סקוטוס הדגיש את ערכו של הרצון.
                הרצון הוא חופשי. בהגשימו את הרצון של עצמו מגשים האדם את יחידותו העצמית, היא סיפוקו העליון. הואיל וגזירה
                היא מלמעלה שהרצון יהיה פעולת העצמי של היחיד אין אפילו לאלוהים השפעה ישרה על החלטת האדם.
            </p>

            <p>
                עמוד 43
            </p>

            <p>
                בייל ואוקם מדגישים את זכויותיו העצמיות של האדם כתנאי להצלתו ואף שגם הם מדברים על עזרת אלוהים וחסדיו אין
                חשיבותה היסודית של עזרה זו, כפי שהיתה אצל הקודמים, קיימת עוד אצלם. בייל מניח, כי האדם הוא חופשי ויכול
                תמיד לפנות לאלוהים שבחסדו הגדול בא לעזרתו. אוקם הורה, כי טבע האדם לא נתקלקל בעצם על־ידי החטא; בעיניו
                החטא הוא רק פעולה יחידה שאינה משנה את עצמותו של האדם. הטרִידֶאנטיוּם אומר בפירוש, כי הרצון החופשי משתף
                פעולה עם חסדי האלוהים, אבל יש באפשרותו גם להימנע משיתוף פעולה זה.
            </p>


            <p>
                תמונת האדם כפי שהיא מתוארת על־ידי אוקם ואחרים מהאסכולה המאוחרת, מראה אותו לא כחוטא עלוב, אלא כיצור
                חופשי, שעצם טבעו מאפשר לו לעשות כל טוב ורצונו חופשי מכוחות הטבע או איזה כוח חיצוני אחר.
            </p>

            <p>
                המנהג לקנות מידי הכנסייה מחילת עוונות שהתחיל להתפשט ביפן ניכר בסוף ימי הביניים ואשר כנגדו כוּונה אחת
                ההתקפות העיקריות של לותר, היה קשור בהתגברות ההדגשה של רצון האדם והתועלת שבמאמצים של עצמו. בקנותו
                איגרת־מחילה משליח האפיפיור שחרר עצמו האדם מעונש בעולם הזה, שהיה מעין תחליף לעונש הנצחי, וכפי שהראה
                זיברג, היה לאדם היסוד לתאר לעצמו כי שוחרר על ידי כך מכל חטאיו. (ר.זיברג: 'לעהארבוך דאר דארגמענגעשיטכטע'
                לייפציג).
            </p>

            <p>
                לכאורה, אפשר לחשוב כי מנהג זה לקנות את סליחת האפיפיור וכך להימנע מעונש בשמים, נוגד לרעיון התועלת של
                מאמצי האדם עצמו לשם הצלתו, כי פירושו תלות ברשות הכנסיה, בטכסיה ובקידושי הסמלים שלה. אולם אם־כי כל זה
                נכון במידה מסוימת, נכון גם שנוהג זה מעיד על רוח של תקוה ובטחון; אם האדם יכול היה לקבל חופש מעונש בצורה
                כה קלה, העיק עליו גם עול אשמתו הרבה פחות. יכול היה לשחרר את עצמו מעברות בקלות יחסית ולהיפטר מהחרדה אשר
                רדפתהו. נוסף לזאת, אין לשכוח כי לפי התיאוריה המפורשת והלא מפורשת של הכנסיה, היתה תלויה השפעת כתב־המחילה
                בהנחה, כי קונהו חזר בתשובה והתוודה על עוונו.
            </p>

            <p>
                רעיונות אלה נבדלים הבדל חותך מרוח הרפורמציה ואפשר למצאם גם בכתבי בעלי המסתורין, בדרשות המטיפים, ובכללים
                המפורטים של נוהג המתוַדים. בהם מוצאים אנו רוח של חיוב כבודו של האדם וביטויו העצמי המלא. עם זאת אנו
                מוצאים את הנטיה לחיכוי ישו שהתפשטה עוד במאה השתיים־עשרה, ואת האמונה כי מותר לו לאדם לשאוף להיות כמו
                אלוהים. הכללים למתוודים הראו הבנה מרובה לגבי מצבו של היחיד והבחינו בהבדלים אישיים סובייקטיביים. הם לא
                ראו את החטא כמשקל אשר בו יש להכריע ולהשפיל את הפרט, אלא כחולשה אנושית הצריכה הבנה וסליחה.
            </p>


            <p>
                נסכם: הכנסיה של ימי הביניים הדגישה את כבודו של האדם ואת העובדה כי מאמציו יש בהם תועלת; היא הדגישה את
                הדמיון בין האלוהים והאדם, וכן גם את זכות האדם להיות בטוח באהבת אלוהים אותו.
            </p>

            <p>
                עמוד 44
            </p>


            <p>
                האנשים הרגישו עצמם שלווים ואחים, כי כולם נבראו בצלם אלוהים. בסוף ימי הביניים, עם תחילת הרכושנות, באו
                התדהמה והספקנות. אולם אותה שעה גם הלכו ונתחזקו נטיות שהדגישו את ערך הרצון והמאמץ האנושי. יכולים אנו
                להניח, כי הפילוסופיה של הרנסנאס ותורת הקאתוליות של סוף ימי הביניים, ביטאו שתיהן יחד את רוח הקבוצות
                שעמדתן הכלכלית נתנה להן רגש של חוזק ועצמאות. לעומת זאת, ביטאה התיאולוגיה של לותר את רגשות המעמד הבינוני
                אשר, תוך מלחמה בסמכות הכנסייה ובהתנגדותו למעמד החדש של בעלי־כסף, הרגיש בסכנה לקיומו מצד הכנסייה
                ובהתנגדותו למעמד החדש של בעלי־כסף, הרגיש בסכנה לקיומו מצד הקפיטאליזם המתעורר ונתן לרגש החולשה
                והתבטלות־הפרט להשתלט עליו.
            </p>



            <p>
                שיטתו של לותר, במידה שהייתה שונה מהמסורת הקאתולית, שני צדדים לה, שאחד מהם מודגש יותר ממשנהו בארצות
                הפרוטסאטניות: לותר הוא שנתן לאדם עצמאות בעניינים דתיים; כי הוא נטל מהכנסיה את מעמדה הסמכותי ונתן סמכות
                זו לפרט עצמו; כי המושג שלו על אמונה והצלה הריהו מושג של ניסיון עצמי סובייקטיבי של הפרט, וכל האחריות חלה
                על היחיד ולא על רשות היכולה לתת לו את מה שהוא עצמו לא היה יכול להשיג. ואמנם, יש יסוד טוב לשבח צד זה
                בהשקפות לותר וקאלווין, כי הן מקור אחד להתפתחות החופש המדיני והרוחני בחברה המודרנית ; התפתחות הקשורה
                בייחוד בארצות האנגלו- סאכסיות קשר אמיץ ברעיונות הפוריטאניות.
            </p>

            <p>
                הצד השני של החופש המודרני הוא הבידוד ורגש ההתבטלות שהביא לפרט, וצד זה שרשים לו בפרוטסטנטיות לא פחות מרגש
                העצמאות. כיוון שספר זה דן בעיקר בשאלת החופש כעול וכסכנה, מדגיש הניתוח הבא, שהוא במכוון חד‏־צדדי, אותו צד
                בהשקפותיהם של לותר וקאלווין שבו מושרשת בחינה שלילית זו של החופש : הדגשת הרשעות של האדם וחולשתו.
            </p>

            </div>

        </article>


        <footer>

            <img src="images\Erich Fromm in 1975 reading Let Man Prevail-Photo by Rene Burri_Magnum.jpg"
                alt="Erich Fromm in 1975 reading Let Man Prevail-Photo by Rene Burri Magnum">
            <p class="tfooter">
                אריך פרום (1900-1980) נולד בפרנקפורט שבגרמניה למשפחה יהודית אדוקה. הוא היה בנם היחיד של הוריו ובבגרותו
                תיאר את אביו כמרוחק ואמו כמגוננת יתר על המידה ואף טען שהיה "ילד נוירוטי". אמו רצתה שיהיה פסנתרן ומלחין
                מפורסם והתאכזבה עמוקות מבחירתו דווקא בלימודי תלמוד. שתי חוויות שעבר בנעוריו השפיעו במידה רבה על תפיסת
                עולמו ועל הגישה התיאורטית שפיתח כחוקר: האחת, התאבדותה המפתיעה בגיל 24 של חברת משפחה, אישה צעירה, כשרונית
                ומצליחה; והשנייה, מלחמת העולם הראשונה שפרצה כשהיה בן 14 ונמשכה עד לסיום לימודיו בגיל 18. פרום החל לתהות
                לגבי המניעים לבחירה הלא רציונליות של בני האדם במוות, ברוע ובהרס, והחליט כי יקדיש את חייו לחקור את
                הנושאים הללו. הוא למד סוציולוגיה תחת שרביטם של סוציולוגים גדולים כגון אלפרד וובר וקארל יאספרס, ובמקביל
                החל להתקרב לחוגים חסידיים וכן לתנועה המרקסיסטית שהתהוותה באותה התקופה באירופה.
            </p>

            <p class="tfooter">
                בגיל 24 עבר פרום את האנליזה הראשונה שלו אצל הפסיכואנליטיקאית פרידה רייכמן, שהפכה מאוחר יותר לאשתו. בגיל
                27 הוא החל את ההכשרה האנליטית המעשית שלו וב-33 נפרד מאשתו ועזב לארה"ב, שם פתח קליניקה פרטית. בדומה לקארן
                הורני, הוא החל לבקר בחריפות את ההטיות השוביניסטיות בכתביו של זיגמונד פרויד, ועורר עליו את זעמם של
                אנליטיקאים רבים. בשנת 41 הוא הוציא את ספרו הראשון, "מנוס מחופש", שזכה להצלחה רבה. הספר, שפורסם בעיצומה
                של מלחמת העולם השנייה ועל רקע עליית הנאצים לשלטון בגרמניה, ניסה להסביר את המשיכה של בני אדם למנהיגים
                חזקים ולתורות פשיסטיות באמצעות הצורך לברוח מנטל האחריות שבחירות האישית. ב-1949 עבר פרום עם אשתו השניה
                למקסיקו, שם הוא ייסד את המכון המקסיקני לפסיכואנליזה. לאחר מותה של אשתו השנייה הוא התחתן בשלישית ב-1953
                ובשנות ה-50 וה-60 היה פעיל בזירה הציבורית כמתנגד חריף למלחמת וייטנאם, למירוץ הגרעין האמריקאי ולמלחמה
                הקרה. הוא המשיך לכתוב ורבים מספריו, כגון "אמנות האהבה", הפכו לרבי מכר בארה"ב ובעולם. בשנת 1980 נפטר פרום
                מהתקף לב בשוויץ.
            </p>

            <hr>
            <p id="end">נוצר במסגרת קורס בבצלאל בהנחיית מאיר סדן בשנת 2022 </p>
            <!-- <a href="mailto:bezashirly@gmai.com">מייל </a> -->
          



        </footer>

</body>



</html>