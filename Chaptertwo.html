<!DOCTYPE html>
<html lang="he" dir="rtl">

<head>
    <meta charset="utf-8">
    <title>מנוס מחופש</title>
    <link rel="stylesheet" href="style.css">
    <script src="js/jquery.js"></script>
    <script src="js/progress-bar.js"></script>
</head>


<div class="menu">
    <div class="title">תוכן</div>
    <ul class="nav">
      <li><a href="index.html">פרק ראשון</a></li>
      <li><a href="Chaptertwo.html">פרק שני</a></li>
      <li><a href="Chapterthree.html">פרק שלישי</a></li>
      <li><a href="#">אודות</a></li>
      <li><a href="#">צור קשר</a></li>
    </ul>
</div>

<!-- <nav>
    <a href="index.html">פרק ראשון</a>
    <a href="Chaptertwo.html">פרק שני</a>
    <a href="Chapterthree.html">פרק שלישי</a>
</nav> -->

<body>
    <div class='progress-bar' id="progress-bar"></div>
    <div class='article-content'>

        <div class="onhoverimg1" >
            <h3>מנוס מחופש: אריך פרום</h3>
        </div>

        <div class= "onhoverimg2">
        <h2>פרק שני</h2>
        </div>

        <div class= "onhoverimg3">
        <h1>הופעת היחיד והמובנים השונים של החופש</h1>
        </div>


        <div class="hide">
            <img src="images\H1070-–-Sylvia-Pankhurst-at-demo.-1935.-ACME-Newspictures.jpg">
            <img src= "images\time-100-influential-photos-john-paul-filo-kent-state-shootings-65.jpg">
            <img src= "images\womens-strike-equality.jpg">
        </div>


        <article>
            <div class="content">
                <p>
                    בטרם נגיע לנושאנו העיקרי - מהו החופש לאדם המודרני ועל שום מה וכיצד מנסה הוא להשתמט
                    ממנו – עלינו לברר תחילה מושג, הנטול, לכאורה, ערך אקטואלי. כוונתי למושג החופש לגבי הקיום האנושי בכלל.
                    יתר על כן, כוונת החופש המשתנה לפי המידה שהאדם תופס ומכיר את עצמו כיצור נפרד ובעל אני.
                </p>

                <p>
                    ההיסטוריה החברתית של האדם התחילה בצאתו מתוך אחדותו עם העולם לידי הכרת עצמו כנבדל מהטבע והאנשים. אולם
                    הכרה זו נשארה עמומה ביותר במשך תקופות ארוכות. היחיד היה עוד קשור לעולם הטבעי והחברתי, מנו יצא:
                    בהרגישו בתלישותו, הרגיש עצמו עם זאת חלק מהעולם הסובבו. התייחדותו אל היחיד, נדמה, הגיעה לשיאה בין
                    תקופת הרפורמציה ותקופתנו.
                </p>

                <p>
                    בתולדות הפרט אנו מוצאים אותו התהליך. הוולד נולד בפסקו להיות אחד עם אמו ונהפך לחטיבה ביולוגית נבדלת
                    ממנה. אולם בעוד שהפרדה ביולוגית זו היא ההתחלה של קיום אנושי אינדיבידואלי, מוסיף הילד תקופה ניכרת
                    להיות תלוי באמו, כאילו היה עוד אחד אתה.
                </p>

                <p>
                    במידה שהפרט טרם ניתק את הטבור הקושרו לעולם שמבחוץ, הריהו חסר חפש.
                    קשרים אלו נותנים לו בטחון ורגש של ׳שייכות׳ ושל היותו מושרש אי־שם.
                    ברצוני לקרוא קשרים אלה שלפני ה’התייחדות’ הגמורה, ’קשרים ראשוניים’.
                </p>

                <p>
                    אלה הם קשרים אורגניים בתור חלק מההתפתחות האנושית התקינה: הם שוללים את העצמיות, אולם, עם זאת, נותנים
                    בטחון וכווּן לפרט. אלה הם הקשרים המחברים את הוולד לאמו, את בן החברה הפרימיטיבית לכת שלו ולטבע, או את
                    איש ימי הביניים לכנסיה ולמעמדו החברתי. בהגיע ההתייחדות לשיאה, מפקיע עצמו הפרט מקשרים ראשוניים הללו,
                    ועליו להתמצא ולהשתרש בעולם ולמצוא בטחון בדרכים אחרות – שונות מאלה שהיו אופייניות לקיומו
                    הטרום־ייחודי.
                </p>

                <p>
                    החופש מקבל עכשיו מובן אחר, שונה מדרגת ההשתלשלות הקודמת. מן הנכון להפסיק כאן ולהבהיר מושגים אלה באופן
                    מוחשי יותר, בקשר להתפתחות אינדיבידואלית וחברתית.
                </p>

                <p>
                    המעבר הפתאומי, ביחס, מקיום עוּבּרי לקיום אנושי וניתוק הטבור, מציינים את התבדלות הוולד מגוף אמו. אולם
                    עצמאות זו – הפרדת שני הגופים – מוגבלת היא. מבחינה פונקציונלית נשאר הוולד חלק מאמו. הוא ניזון, נישא
                    על כפיים, והאם דואגת לכל קיומו. רק לאיטו בא הוולד להכרת האם, ועצמים אחרים, כהוויות נבדלות ממנו. גורם
                    אחד בתהליך זה הריהו התפתחות של מערכת העצבים והתפתחותו הפיסית הכללית של הוולד, יכולתו לתפוס עצמים –
                    באופן גשמי ורוחני – ולהתמצא בהם. מתוך פעילות שלו, מכיר הוולד את העולם שמחוצה לו. החינוך מעמיק את
                    תהליך ההתייחדות. בתהליך זה כרוכים עיכובים ואיסורים ההופכים את האם לבעלת שאיפות אחרות מאלה של הילד,
                    ותכופות אף לאדם מסוכן ועוין.
                </p>

                <p>
                    ניגוד זה, שהוא חלק מהחינוך, אם כי בשום פנים לא כולו, הריהו גורם חשוב בהחרפת ההבדל שבין ה׳אני׳ לבין
                    ה׳אתה׳.
                </p>

                <p>
                    עוברים כמה חודשים לאחר הלידה עד שהילד מסוגל להכיר אדם בתור אדם ולהגיב על כך בחיוך, ושנים עד שהוא
                    פוסק מערבב עצמו עם העולם. עד אז הוא מראה אותו הסוג המיוחד של אֶגוצנטריּות שאינה מונעת עדינות לאחרים
                    והתעניינות בהם, כי ה׳אחרים׳ עוד אינם מורגשים כנבדלים מעצמו. מטעם זה שונה הישענותו של הילד בשנים
                    ראשונות על סמכות מזו שבתקופה מאוחרת יותר. ההורים, או תהי הסמכות אשר תהי, עדיין אינם בעיניו הוויות
                    נפרדות לגמרי. חלק הם מעולמו של הילד, ועולם זה עודנו חלק מהילד ; ההיכנעות אליהם שונה איפוא בהחלט מזו
                    שבין שני נפרדים ממש. תיאור חריף ביותר של הכרה עצמית פתאומית – של התייחדות – אצל בן עשר, אנו מוצאים
                    בספרו של ר. היוז (׳רוח סופה בג׳מייקה׳):
                </p>

                <p>ואז אירע לאמילי אירוע מרובה־החשיבות. לפתע הבחינה מי היא. קשה לומר מה זה לא קרה לה חמש שנים קודם או
                    חמש שנים מאוחר יותר; ואין כל טעם, למה זה אירע דווקא באותו אחר־הצהריים. היא שיחקה ׳בעלת־הבית׳ בפינה
                    אחת פרטית של חרטום הספינה מאחורי מנוף העוגן (שעליו תלתה את ׳ציפוי־השטן׳ כמכוש הדלת); מכשנתעייפה
                    התחילה מהלכת סתם בירכתי הספינה כשהיא מהרהרת בעמעום על דבורים ועל מלכת חלומות, ולפתע נצנץ במוחה כי
                    היא הנה היא. נעצרה כמשותקת. התחילה להסתכל בעצמה, בכל מה שבהישג עיניה. היא לא יכלה לראות הרבה חוץ
                    משמלתה וידיה, כשהרימתן לשם בדיקה ; אולם זה הספיק לה כדי לתפוס תפיסה ראשונה את הגוף הקט אשר לפתע
                    הבינה כי לה הוא.</p>

                <p>
                    ׳היא התחילה לצחוק במקצת לעג. ובכן, חשבה תוך כדי כך: ׳מוזר כי את, מכל האנשים, הולכת ונתפסת כך – לא
                    תוכלי לצאת מזה זמן רב מאוד: תצטרכי לעבור דרך הילדות והבגרות והזקנה קודם שתיפטרי ממשחק מטורף זה'.
                </p>

                <p>
                    ׳בהחליטה להימנע מכל הפרעה בשעה זו החשובה מאוד, התחילה לטפס בסולמות למקומה האהוב בראש התורן. כל פעם
                    שהניעה זרוע או רגל בפעולה פשוטה זו, נדהמה מחדש למצוא כי הן נשמעות לה בקלות כזאת.


                    ודאי, זכור זכרה כי תמיד נשמעו לה, אולם עד עכשיו לא הבחינה מעולם, כי זה מפתיע כל כך. משישבה במקומה
                    התחילה לבחור את עור ידיה : הרי זה העור שלה. היא חשפה כתף מתוך שמלתה, בהציצה פנימה כדי לוודא לעצמה
                    שאמנם גופה נמשך והולך מתחת ללבושה, זקפה כתפה כדי לנגוע בלחיה. מגע פניה בחמימות הכתף המגולה זעזעה
                    כליטופה של יד עדינה. אולם אם המורגש בא אליה דרך לחיה או כתפה, ומי היה המלטף ומי המלוטף, לא יכלה בשום
                    פנים לברר לעצמה.

                </p>

                <p>
                    'כשנוכחה במלואה כי אמנם היא עכשיו אמילי טורנטון (מדוע הרגישה את המילה 'עכשיו' לא ידעה, וודאי לא
                    התכוונה להבלנות של גלגול, כלומר, שהייתה לפני כן מישהו אחר) התחילה ברצינות לחשב את המסקנות׳.
                </p>

                <p>
                    ככל שהילד גדל, ובמידה שנחתכים הקשרים הראשוניים, גדלה בו הדרישה לחופש ולעצמאות. אולם גורלה של דרישה
                    זו יכול להיות מובן במלואו רק אם נבחין בתכונה הדיאלקטית של תהליך ההתייחדות. שני צדדים בתהליך זה: הילד
                    הולך וגדל בגופו, רגשותיו ושכלו. בכל אחד מתחומים אלה הולכת ומתעצמת הפעילות, ועם זאת, הם משתלבים יותר
                    ויותר זה בזה. הולכת ובאה הוויה המודרכת על ידי שכל ורצון אינדיבידואלי. אם נכנה שילוב זה באישיות כולה
                    העצמי, נוכל לומר כי הצד האחד בתהליך ההתייחדות הוא התחזקות העצמי. גבולות ההתייחדות וההתעצמות נקבעים,
                    בחלקם על ידי הפרט ובעיקרם על ידי התנאים החברתיים. אף שההבדלים בין האנשים מבחינה זו מרובים, יש לכל
                    חברה אנושית רמה מסוימת של התייחדות שמעבר לה אין הפרט הרגיל יכול לעבור.
                </p>

                <p>
                    הצד השני בתהליך ההתייחדות הוא הבידוד הגדל והולך. הקשרים הראשוניים יש בהם בטחון ומיזוג עם העולם
                    שמחוץ. אולם במידה שהילד יוצא מאותו עולם הוא מגלה את היותו בדד, את היותו הוויה נפרדת מכל האחרים.
                    הפרדה זו מהעולם שלעתים היא מאיימת ומסוכנת, יוצרת רגש של חוסר־אונים וחרדה. כל זמן שהאדם היה חלק פנימי
                    של העולם, מבלי לדעת את האפשרויות והאחריות שבפעולה אינדיבידואלית, לא היה לו פחד מפניו. בהגיעו
                    להתייחדות הוא עומד בדד מול העולם על כל הסכנות והתקנות שבו.
                </p>

                <p>
                    מתעוררות בו דחיפות לוותר על עצמיותו, כדי להתגבר על בדידותו, להיטמע טמיעה מוחלטת בעולם שמחוץ. דחיפות
                    אלה, והקשרים החדשים שהן מולידות, אינם זהים עם הקשרים הראשוניים. כמו שאין הילד יכול בשום אופן לחזור
                    לתוך בטן אמו, כך אין הוא יכול גם להחזיר אחורנית מבחינה פסיכולוגית את תהליך ההתייחדות.
                </p>

                <p>
                    ניסיונות לעשות כך נהפכים לכניעה, שבה אינו נעלם עולמית הניגוד היסודי בין הסמכות לבין הילד הנכנע לה.
                    בהכרתו יכול הילד להרגיש מין בטחון וסיפוק. אולם שלא מדעת הוא מבחין כי המחיר שהוא משלם הריהו הוויתור
                    על החוזק והשלימות של עצמו. וכך, תוצאת הכניעה הריהי בדיוק הפוכה ממה שהייתה צריכה להיות : הכניעה
                    מגדילה את אי הבטחון של הילד ובאותו זמן מעוררת איבה מתמרדת המפחידתהו עוד יותר, כי היא מכוונת כנגד
                    אותו האדם (או הסמכות), בהם הילד תלוי.
                </p>

                <p>
                    הכניעה אינה הדרך היחידה להימנע מבדידות וחרדה. הדרך האחרת, היחידה שיוצרת ואינה מסתיימת בהתנגדות ללא
                    פתרון, היא זו של יחס ספונטאני לאדם ולטבע, יחס המחבר את הפרט אל העולם מבלי לבטל את העצמי שבו. יחס זה
                    - אותותיו המובהקים ביותר הם האהבה ועבודה יוצרת, המושרשות בשלימות האישיות.
                </p>

                <p>
                    בבעיה של היכנעות ופעילות ספונטאנית, בתור שתי תוצאות אפשריות של התייחדות גדלה, נידון ביתר פירוט להלן;
                    כאן אין ברצוני אלא לרמוז על העקרון הכללי, התהליך הדיאלקטי הקשור בגידול החופש של הפרט. הילד נעשה
                    חופשי יותר כדי לפתח ולבטא את עצמיותו באין מפריע. אולם הילד נעשה גם חופשי מעולם שנתן לו בטחון ואמון.
                    ההתייחדות היא התאחדות והתחזקות האישיות, אבל באותה שעה גם איבוד הזהות הראשונית עם אחרים והיבדלות מהם.
                    ההיבדלות המתגברת יכולה להביא לידי בידוד המעורר חרדה חריפה ואי־בטחון; היא יכולה גם להביא לסוג חדש של
                    קרבה ושל שיתוף עם אחרים, בתנאי שיעלה בידי הילד לפתח את החוזק הפנימי ואת כוח היצירה, שהם מיסוד
                    ההשתייכות לעולם.
                </p>

                <p>
                    אם כל צעד בכיוון ההיבדלות וההתייחדות יתלווה בגידול מקביל של העצמי תהא התפתחות הילד הרמונית. אולם אין
                    זה קורה. בעוד שההתייחדות היא תהליך שמאליו, נעכבת צמיחת העצמי מכמה סיבות, פרטיות וחברתיות. הפער בין
                    שני הכיוונים תוצאתו בדידות וחוסר אונים שאין לשאתם, והרגשה זו מוליכה למנגנונים פסיכיים שיתוארו להלן
                    כמנגנונים של מנוס.
                </p>

                <p>
                    גם את תולדות המין האנושי אפשר לסמן כהתייחדות. בצעדיו הראשונים משעבוד היצרים הוא יוצא מהשלב
                    הטרום־אנושי לקראת החופש. אם אנו מבינים את המושג ׳יצר׳ כאופן פעולה מסוים הנקבע על ידי מבני־עצבים
                    תורשתיים, הרי אנו מבחינים כיוון ברור בממלכת החי. ככל שהחיה עומדת בדרגה נמוכה יותר בסולם ההתפתחות, כן
                    נקבעות יותר כל הסתגלויותיה אל הטבע וכל פעולותיה על ידי החזרים ופעולות אינסטינקטיביות. עדותיהן
                    הידועות של חרקים מסוימים נוצרות על ידי פעולה אינסטינקטיבית. אולם ככל שהחיה עומדת בדרגה נמוכה יותר
                    בסולם ההתפתחות, כן נקבעות יותר כל הסתגלויותיה אל הטבע וכל פעולותיה על ידי החזרים ופעולות
                    אינסטינקטיביות. עדותיהן הידועות של חרקים מסוימים נוצרות על ידי פעולה אינסטינקטיבית. אולם ככל שהחיה
                    עולה בסולם ההתפתחות, תרבה גם הגמישות באופן פעולתה, ותפחת השלימות להסתגלות־שמלידה. התפתחות זו מגיעה
                    לשיאה באדם. בהיוולדו הוא חסר ישע יותר מכל החיות האחרות. ההסתגלות שלו לטבע מתבססת בעיקר על למידה ולא
                    על נטייה אינסטינקטיבית. ׳האינסטינקט... הריהו סגולה ההולכת ופוחתת, אם לא נעלמת לגמרי, בצורות הגבוהות
                    של החי, בעיקר באדם׳. (ל. ברנארד).
                </p>

                <p class="Big">. ׳האינסטינקט... הריהו סגולה ההולכת ופוחתת, אם לא נעלמת לגמרי, בצורות הגבוהות של החי,
                    בעיקר באדם׳. (ל. ברנארד).</p>


                <p>
                    קיום אנושי מתחיל כשאי־הכרעת הפעולה על ידי האינסטינקטים עוברת נקודה מסוימת; כשההסתגלות לטבע מאבדת את
                    אופייה המוכרח; כשדרך הפעולה אינה נקבעת עוד על ידי מנגנונים תורשתיים, בלשון אחרת, קיום אנושי וחופש
                    אינם ניתנים מלכתחילה להפרדה. חופש כאן שימושו לא במובן חיובי של ׳חופש לשם׳, אלא במובנו השלילי של
                    ׳חופש מאת׳ ; כלומר, חופש מהכרעה אינסטינקטיבית של הפעולה.
                </p>

                <p>
                    החופש מבחינה זו דו־משמעי הוא. האדם אין לו מלידה הכושר לפעולה כחיה. הוא תלוי בהוריו תקופה ארוכה
                    יותר מכל חיה שהיא, ותגובותיו על סביבתו הן פחות מהירות ופחות יעילות מהתגובות האינסטינקטיביות
                    האבטומטיות. הוא עובר דרך כל הסכנות והפחדים הכרוכים בחוסר זה של הכשר מלידה. ועם זאת נובעת התפתחות
                    האנושית דווקא מעצם חולשתו; חולשתו הביולוגית של האדם היא התנאי לתרבות.
                </p>

                <p>
                    מתחילת קיומו ניתנת לאדם הבחירה בין אפשרויות פעולה שונות. בחיה ישנה שרשרת מתמדת של תגובות, המתחילה
                    בגירוי, כגון רעב, והנגמרת בפעולה מסוימת פחות או יותר, המסלקת את המתיחות שעורר הגירוי. באדם שרשרת זו
                    נפסקת. אמנם הגירוי קיים, אבל אופן סיפוקו נשאר ׳פתוח׳, כלומר על האדם לחבור בין אפשרויות שונות. במקום
                    פעולה קבועה מלכתחילה, אינסטינקטיבית, חייב האדם לשקול בדעתו אפשרויות שונות; הוא מתחיל לחשוב. הוא משנה
                    את עמדתו כלפי כוחות הטבע מהסתגלות סבילה בלבד להסתגלות פעילה; הוא מתחיל ליצור. הוא ממציא מכשירי עבודה
                    ועם התגברותו על הטבע מתרחק ממנו יותר ויותר. הוא מתחיל להכיר במעומם שאין זהות – יותר נכון בין הקבוצה
                    שלו – ובין הטבע. הוא מתחיל לתפוס כי גורלו טראגי : להיות חלק מהטבע, ועם זאת מעבר לו. הוא מגלה את
                    המוות כגורלו הסופי, גם אם הוא מנסה להכחישו על־ידי כל מיני הזיות.
                </p>

                <p class="Big">דוגמא מאלפת במיוחד על האדם והחופש, אנו מוצאים בסיפור המקראי על גירוש האדם מגן העדן.</p>

                <p>ראשית האנושות היא במעשה של בחירה, אולם כאן בסיפור זה מודגש החטא שבפעולה ראשונה זו של חופש וענשו. אדם
                    וחוה חיים בגן העדן מתוך הרמוניה שלמה בינו לבינם ובינם לטבע. שלום ושלווה ואין צורך לעבוד; אין בחירה,
                    אין חופש ואין מחשבה, על האדם נאסר לאכול מעץ הדעת טוב ורע. הוא פועל בניגוד לצו האלוהים, הוא הורס את
                    ההרמוניה עם הטבע, שהוא חלק ממנה. מבחינת המוסרת, כלומר, הסמכות, מעשה זה חטא הוא מעיקרו. מבחינת האדם
                    פעולה זו היא תחילת החופש האנושי. פעולה ביגוד לציווי האל פירושה שחרור עצמו משעבוד, יציאה מחיים
                    טרום־אנושיים לחיי הכרה. פעולה זו כנגד הסמכות, העבירה, הא במובן האנושי החיובי שלה המעבר הראשון לחופש,
                    כלומר, הצעד האנושי הראשון. לפי המסורת החטא הוא מרידה כלפי מעלה; מבחינה מעשית הרי זה לאכול מעץ הדעת.
                    הפרת המשמעת כפעולה של חופש, הריהי תחילת הדעת. המסורת מתארת תוצאות אחרות של צעד ראשון זה. ההרמוניה
                    הראשונה שבין האדם והטבע הופרעה. אלוהים מכריז על מלחמה בין האדם והאשה ועל מלחמה בין האדם לטבע. האדם
                    נפרד מהטבע, פסע פסיעה ראשונה להיותו יצור אנושי. עבירה זו היא פעולת החופש הראשונה. המסור מדגישה את
                    הסבל שבעונש. היציאה מעבר לטבע, ההתרחקות מהטבע ומהזולת, מעמידה את האדם עירום ומבויש. הוא בודד וחופשי
                    ועם זאת חסר־אונים ומלא פחד. החופש שקנה עתה נראה כקללה; האדם הוא חופשי מהעבדות המתוקה של גן העדן.
                    אולם אין הוא חופשי למשול בעצמו, לממש את עצמיותו.</p>

                <p>
                    ׳החופש מאת׳ אינו זהה עם החופש החיובי, הוא ה׳חופש לשם׳. יציאתו של האדם מהטבע הריהי תהליך ממושך; האדם
                    נשאר במידה מרובה קשור לעולם שממנו יצא; וא נשאר חלק מהטבע – הקרקע שעליו הוא חי, השמש, הירח והכוכבים
                    העצים והפרחים, החיות, וקבוצת האנשים קרובי־דמו. הדתות הפרימיטיביות מעידות כולן על רגשי האחדות של האדם
                    עם הטבע. הטבע החי והדומם הוא חלק מהעולם האנושי שלו. או אפשר גם לומר, האדם עודנו חלק מעולם הטבע.
                </p>

                <p>
                    קשרים ראשונים אלה מעכבים את התפתחותו האנושית המלאה; הם עוצרים את התפתחות שכלו וכשריו הביקורתיים; הם
                    מניחים לו להכיר עצמו ואחרים רק מתוך השתתפותו שלו או השתתפותם שלהם בכת, עדה או ציבור דתי, ולא בתור
                    יצורי אדם; בלשון אחרת, הם מונעים את התפתחותו כיחיד חפשי, פועל מעצמו ויוצר. אולם יש גם צד אחר. זהות
                    זו עם הטבע, הכת, הדת, נותנת בטחון לפרט. הוא משתייך, הוא מושרש במבנה כללי שבו מקומו ודאי. הוא יוכל
                    לסבול רעב או דיכוי, אולם הוא לא יצטרך לסבול מהגרוע שבכל הכאבים – בדידות גמורה וספקות.
                </p>

                <p>
                    אנו רואים כי התפתחות החופש האנושי יש לה אותה התכונה הדיאלקטית שבגידול הפרט. מצד אחד גידול החוזק
                    והשלימות, התגברות על הטבע, גידול כוח ההבנה האנושי, וגידול השיתוף עם הזולת. ומצד שני, ההתייחדות הריהי
                    גם עליית הבדידות, עליית אי־הבטחון, וע״י כך גידול הספק בתפקיד העצמי ובתוכן החיים, ויחד עם זאת, גידול
                    הרגשת אפסות הפרט בתור פרט.
                </p>


                <p>
                    אילו היתה התפתחות האנושות הרמונית, אילו הייתה מתפתחת לפי תכנית קבועה, היו שני צדדיה – ההתחזקות
                    והתייחדות – באים לידי שיווי משקל ביניהם.
                </p>

                <p>
                    אולם תולדות־האדם כולן ניגוד ומאבק. כל צעד בכיוון ההתייחדות איים על האנשים באי בטחונות חדשים. קשרים
                    ראשוניים משנחתכו, אינם ניתנים להישבון; לאחר שאבד גן העדן, אין האדם יכול לחזור לשם. יש רק פתרון אפשרי
                    ויוצר אחד ליחס היחיד אל העולם. שיתוף פעיל עם כל האנשים, יחד עם פעילות ספונטאנית – אהבה ועבודה
                    המחברות אותו מחדש עם העולם לא על ידי קשרים ראשוניים, אלא כיחיד חופשי ועצמאי.
                </p>


                <p>
                    אולם כשהתנאים הכלכליים, החברתיים והמדיניים אינם מאפשרים את ההתייחדות וכנגד זה מקפחים האנשים את
                    הקשרים שנתנו להם בטחון, נעשה אז החופש בשבילם שם נרדף לספקנות, לצורך חיים נטולת־תוכן וכיוון. מתעוררות
                    נטיות חזקות להשתמט ממין זה של חופש אל תוך הכניעה או צורה אחרת של יחס לאדם ולעולם המבטיחה הקלה מכל
                    אי־וודאות – ואפילו היא שוללת מהיחיד את החופש שלו.
                </p>

                <p>
                    תולדות אירופה ואמריקה מסוף ימי הביניים ואילך הן תולדות התגלותו של היחיד. ראשיתה באיטליה בתקופה התחיה
                    ורק בימינו, דומה, הגיעה אל השיא. עברו למעלה מארבע מאות שנה עד שנהרס עולם ימי הביניים ושוחרר האדם
                    מהחומרות הגלויות ביותר. אולם בעוד שמבחינות רבות גדל היחיד, התפתח שכלית ורגשית והשתתף בהישגים
                    התרבותיים במידה שלא שמענו עליה מעולם, התרחב גם הפער בין ׳החופש מאת׳ וה׳חופש לשם׳. התוצאה של חוסר
                    ההתאמה בין חופש מכל קשר, וחוסר אפשרויות למימוש חיובי של חופש ואינדיבידואליות, הביאה בארצות אירופה
                    למנוס – בהלה מהחופש אל תוך קשרים חדשים או, לפחות, לתוך מצב של אדישות מוחלטת.
                </p>


                <p>
                    אנו נתחיל את מחקרנו על משמעות החופש לאדם המודרני בבחינת המצב התרבותי באירופה בסוף ימי הביניים ותחילת
                    התקופה החדשה. בתקופה זו, נשתנה הבסיס הכלכלי של החברה המערבית. נתהוו שינויים עיקריים והם נתלוו
                    בתמורות דומות במבנה אישיותו של האדם. התפתח מושג חדש של חופש שמצא את ביטויו הרעיוני החשוב ביותר
                    ברפורמציה. כל נסיון להבין את החופש שביינו, חייב להתחיל בתקופה ההיא, כי בה הונחו היסודות לתרבות
                    המודרנית. תקופה זו של עיצוב האדם המדורני מאפשרת לנו יותר מכל פרק זמן אחר לעמוד על המשמעות הכפולה של
                    חופש שהטביעה חותמה כל התרבות המודרנית: מצד אחד, גידול העצמאות והשתחררות האדם מסמכויות־חוץ, ומצד שני,
                    גידול בדידותו ורגש ההתבטלות של הפרט. הבנתנו את היסודות החדשים במבנה האישיות מתקדמת על־ידי חקירת
                    מקורותיהם, שכן, על ידי בחינת התכונות החיוניות של הרכושנות ושל האינדיבידואליזם בעצם שורשיהם, ניתן
                    לדמותם לשיטה כלכלית ולטיפוס אדם השונים ביסודם מאלה שלנו. עצם העימות מאפשר פרספקטיבה רחבה יותר להבנת
                    התנאים המיוחדים של המשטר החברתי של ימינו, כיצד עיצב את אופי האנשים החיים בו, וגם להבנת הרוח החדשה
                    הבאה כתוצאה משינוי זה באישיות.
                </p>

                <p>
                    כן, יראה הפרק הבא, כי תקופת הרפורמציה דומה יותר לנוכחית ממה שנראה בסקירה ראשונה. עם כל ההבדלים
                    הברורים שבין שתי התקופות, קרוב לוודאי שמהמאה השש־עשרה ועד ימינו אין עוד פרקי זמן הדומים בכל הנוגע
                    לדו־משמעותו של חופש. הרפורמציה היא שורש אחד לרעיון החופש האנושי והעצמאות, כפי שהוא מתבטא בדמוקרטיה
                    החדישה. צד זה מודגש תמיד, בעיקר בארצות הלא- קאתוליות, ואילו מהצד השני של הרפורמציה – הדגשת רשעותו של
                    האדם, אפסותו וחולשתו של הפרט שעליו להיכנע לכוח שמחוץ לעצמו, - מתעלמים. עצם הרעיון על בטלותו של הפרט,
                    אי־ יכולתו להסתמך על עצמו וכמיהתו לכניעה, זהו גם הנושא העיקרי של היטלר, אם־כי חסרה אצלו הדגשת החופש
                    והעקרונות המוסריים שבפרוטסטנטיות.
                </p>

                <p>
                    דימוי רעיוני זה אינו היחידי, העושה את חקר המאה החמש – עשרה והמאה השש – עשרה, נקודת מוצא להבנת ההווה.
                    יש גם דמיון יסודי במצב החברתי. אנסה להראות כיצד הביא דמיון זה גם דימויים רעיוניים ופסיכולוגיים. כאז,
                    כן עתה, סוכנה שגרת חייהם של תושבים רבים על־ידי השינויים המהפכניים בכלכלה ובחברה; בייחוד סוכן אז
                    המעמד הבינוני, כמו היום, על־ידי הכוח של המונופולין וכוח היתר של קפטיאל, וסיכון זה השפיע על הרוח
                    והאידיאולוגיה של חלק חברתי זה בהחריפו את רגש הבדידות של הפרט ואת אפסותו.
                </p>
            </div>

        </article>

        <footer>

            <img src="images\Erich Fromm in 1975 reading Let Man Prevail-Photo by Rene Burri_Magnum.jpg"
                alt="Erich Fromm in 1975 reading Let Man Prevail-Photo by Rene Burri Magnum">
            <p class="tfooter">
                אריך פרום (1900-1980) נולד בפרנקפורט שבגרמניה למשפחה יהודית אדוקה. הוא היה בנם היחיד של הוריו ובבגרותו
                תיאר את אביו כמרוחק ואמו כמגוננת יתר על המידה ואף טען שהיה "ילד נוירוטי". אמו רצתה שיהיה פסנתרן ומלחין
                מפורסם והתאכזבה עמוקות מבחירתו דווקא בלימודי תלמוד. שתי חוויות שעבר בנעוריו השפיעו במידה רבה על תפיסת
                עולמו ועל הגישה התיאורטית שפיתח כחוקר: האחת, התאבדותה המפתיעה בגיל 24 של חברת משפחה, אישה צעירה, כשרונית
                ומצליחה; והשנייה, מלחמת העולם הראשונה שפרצה כשהיה בן 14 ונמשכה עד לסיום לימודיו בגיל 18. פרום החל לתהות
                לגבי המניעים לבחירה הלא רציונליות של בני האדם במוות, ברוע ובהרס, והחליט כי יקדיש את חייו לחקור את
                הנושאים הללו. הוא למד סוציולוגיה תחת שרביטם של סוציולוגים גדולים כגון אלפרד וובר וקארל יאספרס, ובמקביל
                החל להתקרב לחוגים חסידיים וכן לתנועה המרקסיסטית שהתהוותה באותה התקופה באירופה.
            </p>

            <p class="tfooter">
                בגיל 24 עבר פרום את האנליזה הראשונה שלו אצל הפסיכואנליטיקאית פרידה רייכמן, שהפכה מאוחר יותר לאשתו. בגיל
                27 הוא החל את ההכשרה האנליטית המעשית שלו וב-33 נפרד מאשתו ועזב לארה"ב, שם פתח קליניקה פרטית. בדומה לקארן
                הורני, הוא החל לבקר בחריפות את ההטיות השוביניסטיות בכתביו של זיגמונד פרויד, ועורר עליו את זעמם של
                אנליטיקאים רבים. בשנת 41 הוא הוציא את ספרו הראשון, "מנוס מחופש", שזכה להצלחה רבה. הספר, שפורסם בעיצומה
                של מלחמת העולם השנייה ועל רקע עליית הנאצים לשלטון בגרמניה, ניסה להסביר את המשיכה של בני אדם למנהיגים
                חזקים ולתורות פשיסטיות באמצעות הצורך לברוח מנטל האחריות שבחירות האישית. ב-1949 עבר פרום עם אשתו השניה
                למקסיקו, שם הוא ייסד את המכון המקסיקני לפסיכואנליזה. לאחר מותה של אשתו השנייה הוא התחתן בשלישית ב-1953
                ובשנות ה-50 וה-60 היה פעיל בזירה הציבורית כמתנגד חריף למלחמת וייטנאם, למירוץ הגרעין האמריקאי ולמלחמה
                הקרה. הוא המשיך לכתוב ורבים מספריו, כגון "אמנות האהבה", הפכו לרבי מכר בארה"ב ובעולם. בשנת 1980 נפטר פרום
                מהתקף לב בשוויץ.
            </p>

            <hr>
            <p id="end">נוצר במסגרת קורס בבצלאל בהנחיית מאיר סדן בשנת 2022 </p>
            <!-- <a href="mailto:bezashirly@gmai.com">מייל </a> -->
          



        </footer>

</body>



</html>